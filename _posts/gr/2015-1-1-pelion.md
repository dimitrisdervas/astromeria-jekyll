---
layout: blog
title: Pelion - The mount of Kentavron
lang: gr
image: pelion.jpg
---

####ΣΤΟ ΒΟΥΝO ΤΩΝ ΚΕΝΤΑYΡΩΝ

Το Πήλιο, το θρυλικό βουνό των Κενταύρων, είναι ένας εκπληκτικός συνδυασμός ορεινού και θαλάσσιου τοπίου, το οποίο υψώνεται επιβλητικό βορειοανατολικά του Βόλου. Είναι τουριστικός προορισμός ολόκληρο τον χρόνο, έχοντας πυκνό δίκτυο μονοπατιών για πεζοπορία και όρμους με μικρές ή μεγάλες παραλίες με άμμο ή βότσαλα.

Στο Πήλιο υπάρχουν πάνω από 40 χωριά και οικισμοί χτισμένα με την παραδοσιακή Πηλιορείτικη αρχιτεκτονική. Μερικά είναι πιό γραφικά, άλλα είναι πιό γεωργικά και λιγότερο τουριστικά ανεπτυγμένα, ορισμένα είναι απρόσιτα, άλλα είναι πιό αρχοντικά και πλούσια, μερικά είναι μεγάλα, χτισμένα αμφιθεατρικά σε επιβλητικές πλαγιές που τραβούν από μακριά την προσοχή και τον θαυμασμό του ταξιδιώτη, ενώ μερικά άλλα είναι μικρά και ντροπαλά και προτιμούν να μένουν αόρατα, κρυμμένα μέσα στην πλούσια βλάστηση. Υπάρχει πληθώρα δωματίων προς ενοικίαση, πανσιόν, ξενοδοχεία, όλα πανέμορφα για την αρχιτεκτονική τους, τους κήπους τους, το τοπικό χρώμα τους. Κι ολόγυρα υπάρχουν ταβέρνες, εστιατόρια, καφετέριες, ακόμα και μπάρ. Όλα πεντακάθαρα, οργανωμένα και πλήρως εξοπλισμένα για να ικανοποιήσουν και το πιό απαιτητικό γούστο. Οι ντόπιοι είναι φιλόξενοι και ευγενικοί, πάντα πρόθυμοι να σε κεράσουν ένα τσίπουρο, ένα γλυκό του κουταλιού, καφέ, φρούτα, ή ν΄απαντήσουν στις ερωτήσεις σου και να σου δώσουν κατευθύνσεις.

Η χερσόνησος του Πηλίου είναι το τέλειο παράδειγμα παραδοσιακής ατμόσφαιρας, φυσικής ομορφιάς και σύγχρονων ανέσεων. Σκαρφαλωμένο σε μια γωνιά της Θεσσαλίας, το Πήλιο, είναι η ιδανική πρόταση για διακοπές γεμάτες ζεστασιά και διασκέδαση, γεμάτες φυσικές ομορφιές και ανέσεις. Η φυσική ομορφιά κυριαρχεί στα τοπία που εναλάσσονται δημιουργώντας εικόνες μοναδικής γαλήνης και ομορφιάς, εικόνες όπου το νερό, είτε ως πηγές ή ως γαλάζιος ορίζοντας, συνυπάρχει με το πράσινο και τις ευωδιές των λουλουδιών. Σε όλη την επικράτεια του Πηλίου, απλώνονται χωριά και οικισμοί, με τη χαρακτηριστική πηλιορείτικη αρχιτεκτονική που εναρμονίζεται με το φυσικό περιβάλλον και χαρίζει στο Πήλιο την ιδιαίτερη ομορφιά του.

Το Πήλιο μπορεί να χωριστεί σε τέσσερα τμήματα, ώστε να διευκολυνθείτε στην αναζήτηση των χωριών του. Το βόρειο τμήμα του Πηλίου, περιλαμβάνει χωριά, όπως το Καμάρι και το Βένετο. Την ανατολική πλευρά, που περιλαμβάνει τα παραλιακά χωριά, Τσαγκαράδα, Παπά Νερό και Άγιο Δημήτριο.

Την δυτική πλευρά που περιλαμβάνει, χωριά όπως η Αμαλιάπολη, Αγχίαλος και Πηγάδι και τέλος η νότια πλευρά στην οποία συμπεριλαμβάνεται η πόλη του Βόλου και χωριά του κεντρικού Πηλίου, καθώς και από τα νότια παράλια του, χωριά όπως τα Καλά Νερά, το Τρίκερι ο Πλατανιάς και το Μικρό.