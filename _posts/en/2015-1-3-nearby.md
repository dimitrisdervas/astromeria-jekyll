---
layout: blog
title: Places Nearby
lang: en
image: pelion-ski.jpg
---

Οι θερινές ή  χειμερινές διακοπές στο Πήλιο συνδυάζουν απλόχερα και απόλυτα το βουνό με τη θάλασσα. Το δε Ανατολικό Πήλιο, με τα γραφικά παραλιακά αλλά και ορεινά παραδοσιακά χωριά του, επίνεια της Ζαγοράς, του Μουρεσίου και της Τσαγκαράδας, αφήνει  άφωνους  τους  επισκέπτες να αγναντεύουν  το Αιγαίο σε συνδυασμό με  τις καταπράσινες πλαγίες του Πηλίου.

<!-- more -->

———————————————————————————————————————

ΖΑΓΟΡΑ

ΑΠΟΣΤΑΣΗ Μακρυράχη-Ζαγορά: 10,4 χλμ   12 λεπτά

Στην πίσω πλευρά του Πηλίου, εξ ου και η ονομασία του “πίσω μέρος του βουνού” (στην σλάβικη διάλεκτο) είναι χτισμένο το αρχοντοχώρι της Ζαγοράς, σε ύψος 400 μέτρων περίπου. Ο Συνεταιρισμός Γυναικών Ζαγοράς  φημίζεται για τα  διάφορα γλυκά και τοπικά προϊόντα που παρασκευάζουν καθώς και για τα μήλα και τα φιρίκια που παράγονται στην περιοχή. Αν βρεθείτε στην Ζαγορά δεν θα πρέπει να ξεχάσετε να επισκεφθείτε το Ελληνομουσείο Ζαγοράς, γνωστό και σαν το Σχολείο του Ρήγα Βελεστινλή (Φεραίου) καθώς και την βιβλιοθήκη της Ζαγοράς η οποία δέχεται πάρα πολλούς επισκέπτες καθ’ όλη την διάρκεια του χρόνου λόγω της ιστορικότητάς της και του παλαιού περιεχομένου της.

———————————————————————————————————————

ΠΟΥΡΙ

ΑΠΟΣΤΑΣΗ Μακρυράχη-Πουρί: 11,7 χλμ  19 λεπτά

Το Πουρί βρίσκεται βόρεια της Ζαγοράς και αποτελεί το τελευταίο χωριό της οδικής αρτηρίας του Ανατολικού Πηλίου.
Η πλατεία του χωριού, χτισμένη σε τρία επίπεδα αποτελεί ένα φυσικό θεωρείο προς το Αιγαίο Πέλαγος όπου ο επισκέπτης μπορεί να “ανακαλύψει” τις δυο υπέροχες ερημικές ακρογιαλιές της περιοχής, τον Βρύο και την Ελίτσα. Η διαδρομή προς το χωριό είναι πολύ ευχάριστη και προσφέρει πολύ ωραία θέα στο Αιγαίο.

———————————————————————————————————————

ΧΟΡΕΥΤΟ

ΑΠΟΣΤΑΣΗ Μακρυράχη-Χορευτό: 5,3 χλμ  8 λεπτά

Το Χορευτό αποτελεί ένα από τα ομορφότερα παραθεριστικά θέρετρα του Πηλίου, με μια καταπληκτική αμμουδιά μήκους σχεδόν 2,5 χιλιομέτρων. Απολαύστε το μπάνιο σας στην παραλία του Χορευτού αλλά και στην Παρίσαινα και τους Αγίους Σαράντα, παραλίες καταπληκτικής ομορφιάς, 3 χιλιόμετρα από το Χορευτό.

———————————————————————————————————————

ΑΓ. ΔΗΜΗΤΡΙΟΣ

ΑΠΟΣΤΑΣΗ Μακρυράχη-Αγ. Δημήτριος: 5,8 χλμ  8 λεπτα

Ο Άγιος Δημήτριος είναι ένα αρκετά μεγάλο γραφικό χωριό κτισμένο πάνω σε μια καταπράσινη ράχη που κατηφορίζει ως την θάλασσα. Το όνομά του το πήρε από ένα παλιό μοναστήρι. Το χωριό διαθέτει έναν πραγματικό λαβύρινθο λιθόστρωτων καλντεριμιών και φυσικών μονοπατιών που οδηγούν σε ξωκλήσια και σε πλατείες με φιλικές παραδοσιακές ταβέρνες.

———————————————————————————————————————

ΚΙΣΣΟΣ

ΑΠΟΣΤΑΣΗ Μακρυράχη-Κισσός: 6,5 χλμ  10 λεπτά

Ο Κισσός είναι ένα μικρό, γραφικό χωριό που βλέπει προς το Μούρεσι, τον Αγ. Δημήτριο, τον Άγιο Ιωάννη, το βουνό και το Αιγαίο. Είναι κυριολεκτικά κρυμμένο στην πυκνή βλάστηση και σχεδόν αόρατο. Η ομορφιά του τοπίου είναι καταπληκτική και η θέα συναρπαστική.
Στην όμορφη, λιθόστρωτη πλατεία του χωριού βρίσκεται η Αγία Μαρίνα, η οποία θεωρείται ως ένα από τα καλύτερα και αντιπροσωπευτικότερα στο είδος της εκκλησιαστικά μνημεία του Πηλίου. Η Αγία Μαρίνα φημίζεται για την ιστορία, την αρχιτεκτονική και τον εσωτερικό της διάκοσμο. Ολόγυρα στην πλατεία υπάρχουν αρκετές ταβέρνες που σερβίρουν νόστιμες τοπικές σπεσιαλιτέ.

———————————————————————————————————————
ΑΓ. ΙΩΑΝΝΗΣ

ΑΠΟΣΤΑΣΗ Μακρυράχη-Αγ. Ιωάννης: 9,6 χλμ  12 λεπτά

Ο Άγιος Ιωάννης είναι ένα υπέροχο παραθαλάσσιο θέρετρο που διαθέτει μια πολύ όμορφη παραλία. Κατά μήκος του παραλιακού δρόμου υπάρχει πληθώρα ταβερνών κι εστιατορίων, πιτσαρίες, καφετερίες και πάμπ, φούρνοι, ζαχαροπλαστεία και μίνι-μάρκετ, καθώς και άλλα καταστήματα που μπορούν να ικανοποιούν όλες τις ανάγκες και επιθυμίες των επισκεπτών.
Παρά την κοσμοπολίτικη ατμόσφαιρά του ο Άγιος Ιωάννης διατηρεί πολλά πηλιορείτικα χαρακτηριστικά χάρις στην εγγύτητά του με τα ορεινά χωριά και την πλούσια βλάστηση του βουνού ολόγυρα.
Η παραλία Παπά Νερό (μια όμορφη παραλία με χρυσαφένια αμμουδιά) μαζί με την Πλάκα προσθέτουν μία παραμυθένια πινελιά στο εντυπωσιακό σκηνικό του Αγ. Ιωάννη.

———————————————————————————————————————

ΜΟΥΡΕΣΙ

ΑΠΟΣΤΑΣΗ Μακρυράχη-Μούρεσι: 12,1 χλμ  15 λεπτά

Το Μούρεσι βρίσκεται πάνω στον δημόσιο δρόμο, τέσσερα χλμ βόρεια της Τσαγκαράδας. Στην αρχή του χωριού μάλιστα ο δρόμος διακλαδώνεται και προς την θάλασσα και φθάνει μέχρι την Νταμούχαρη και τον Άγιο Ιωάννη. Στην καρδιά του χωριού βρίσκονται τρεις γιγαντιαίες φλαμουριές που αγκαλιάζουν προστατευτικά την πλατεία και τον θαυμάσιο μητροπολιτικό ναό της Αγίας Τριάδας.

Στα πόδια του χωριού βρίσκεται η Νταμούχαρη, ένας ιδιαίτερα γραφικός οικισμός με φυσικό λιμάνι και με αρκετές ταβέρνες που σερβίρουν παραδοσιακά φαγητά, φρέσκο ψάρι και  καλό ντόπιο κρασί.

———————————————————————————————————————

ΤΣΑΓΚΑΡΑΔΑ

ΑΠΟΣΤΑΣΗ Μακρυράχη-Τσαγκαράδα: 14,5 χλμ  18 λεπτά

Η Τσαγκαράδα είναι το πιο γνωστό χωριό του Πηλίου και αποτελεί περιζήτητο προορισμό επίσκεψης και διακοπών σ’ όλες τις εποχές του χρόνου. Το καλοκαίρι γίνονται εκθέσεις, φεστιβάλ και άλλες πολιτιστικές εκδηλώσεις και δραστηριότητες. Ο επισκέπτης πρέπει οπωσδήποτε να επισκεφθεί τις παλιές εκκλησίες-μνημεία στις πλατείες, οι οποίες προστατεύονται από την δροσερή σκιά εντυπωσιακών πλατάνων. Ειδικά στην Αγία Παρασκευή θα έχει την ευκαιρία να θαυμάσει τον γιγαντιαίο χιλιόχρονο πλάτανο που έχει περιφέρεια βάσης 14 μ, και στους Αγίους Ταξιάρχες έναν άλλον, οχτακόσιων ετών με περιφέρεια 17,5 μ. Η τσαγκαράδα διαθέτει ένα δαιδαλώδες δίκτυο καλντεριμιών και μονοπατιών μέσα από τα οποία ο περιπατητής μπορεί να ανακαλύψει την ομορφιά των παλιών ή ανακαινισμένων αρχοντικών και των νεόδμητων παραδοσιακών κτιρίων, τα οποία καταμαρτυρούν την πλούσια και σπουδαία παράδοση και ιστορία της. Πολύ κοντά βρίσκονται δύο καταπληκτικές παραλίες, η Φακίστρα γνωστή για τα τυρκουάζ νερά και την Σπηλιά του Κρυφού Σχολειού καθώς και ο μυλοπόταμος, την πιο ξακουστή και πολυφωτογραφημένη παραλία του Πηλίου. Ένα μπάνιο στον Μυλοπόταμο είναι επιβεβλημένο, διότι θα είναι ευκαιρία όχι μόνο για χαλάρωση και δρόσισμα σε ένα πανέμορφο περιβάλλον αλλά και για την απόλαυση φρέσκου ψαριού και καλού κρασιού με θέα το πράσινο του βουνού και το γαλάζιο του πελάγους.